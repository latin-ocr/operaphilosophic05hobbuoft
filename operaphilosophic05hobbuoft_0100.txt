92

rumque principia et fundamenta adeo alte defossa sunt,
acquiri possunt.

Nescitis forte, viri excelsi, qui hoc genere sapientiae
neque ad gloriam neque ad quaestum indigetis, in homi-
nibus aliis duae illae res, gloria et opes, quanta pariunt
certamina ingeniorum. Scitis quantis certant conviciis
philosophi, et quam sunt convicia civium paci publicae
inimica. Haec ne fiant, vestrum est non certantium
prohibere. Quod quidem etsi de scriptis jam ante pub-
licatis quam ad vos ferantur, facere impossibile sit: ne
recipiantur tamen, neve a vobis in Transactionibus
scurrilitas ulla aut scomma in lucem prodeat, impedire
facile est. Quid enim hominem ingenii recti terrere a
scribendo magis potest, quam obnoxium se fore scire
contumeliis aemulantium? Philosophia, ut crescat, libera
esse debet, nec metu nec pudore coercenda. Lucem
suam naturaliter tanquam in silice conclusam gerit.
Inde frequentibus ingeniorum collisionibus scintillulae
excutiendae sunt, quae foventibus vobis clarissime et con-
stanter magno generis humani commodo et ornamento
tandem collucebunt. Atque huc spectat bic libellus,
quem vobis offero dedicoque; in quo surgentes ex Wal-
lisii et Hobbesii collisionibus scintillulas vobis ostendo:
quas, si mereantur, vestrum est fovere, et conatum au·-
thoris aequo animo accipere qualemcunque.

Celsitudinum vestrarum servus humillimus

R. R.

