312 PRAEFATm

tasmata, quae in ipsa sensione se invicem immediate
subsequuntur.

Est autem discursus, sive imaginationum series,
ordinatus vel inordinatus, ac veluti fortuitus: ut si
quis a Pythagora ad fabam, a faba ad fabulam, a
fabula ad AEsopum cogitando vagaretur: qualis est
somniantium, vel delirantium. Ille vero regitur ab
aliquo fine, quem aliquis assequi desiderat et ad .
quem tenditur3 vel a principio quolibet, vel ab eo
quod ipsa finis imaginatio suggerit. Illius exemplum
est cum rem aliquam prae exilitate latentem reperire
volumus: nam totum locum sumpto ubilibet initio,
lustramus oculis. Versificatores congruis vocabulis
sua metra implere volentes, idem praestant t ut canes
omittam, qui sumpto quolibet initio campum per-
vagantur, quod discursus umbram aliquam habere
videtur.

Sed cum discursus principium a fine discurrentis
sumitur, quod fit dum imaginationem finis sequitur
imaginatio viae ad finem, sumpto ubivis principio
series imaginationum continuatur per seriem causa-
rum et effectuum : idque vel a causa ad effectum,
vel ab effectu ad causam.

Si processus fiat ab imaginatione causae ad ima·
ginationem effectus versus finem, qui semper est
effectus ultimus, dicitur σύνθεσις seu compositio: si
ab effectu ad causam et ita deinceps versus priora,
ἀνάλυσις seu resolutio, Est autem utraque remini-s·-
centia.

Illius exemplum in homine, dum aedificationem
imaginatur incipiens a materia ad formam domus
introducendam: tunc enim imaginatio procedit a
materia ad comportationem, inde ad fundamentum,

