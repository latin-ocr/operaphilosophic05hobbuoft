PROP. 11.
x-q-—ae

64 DOCTRINAE wALLISIANAE DE Mo'rU

juxta Euclidem, ex rationibus 2 ad 3 et 4 ad 7.
Quod est verissimum. Quomodo ἓ Fiat ut 2 ad 3,
ita 8 ad aliam: erit illa 12. Ergo 8 ad 12 eadem
ratio est, quae 2 ad 3. Est autem ratio 12 ad 21
eadem quae 4 ad 7. Componitur ergo ex rationibus
2 ad 3 et 4 ad 7, juxta mentem Euclidis. Rationis
autem compositae 8 ad 21, sive AC ad BD, quanti-
tates, sive (quod idem est) exponentes, sunt in
numeris quidem 8 et 21, sed in quantitate continua
sunt rectangula AC et BD. Manifesta haec suntt
et propterea manifestum etiam est, neque Wallisium,
neque, meliorem quam ille est algebristam‚ Clavium
in definitione hac 5 Elem. vi Euclidis quicquam
perspexisse.

“ Sunto‚” ait Wallisius, “ datarum rationum in·
dices seu exponentes A, E.’' Assumit hic datos esse
rationum componentium indices. Sed in proposi-
tione datos esse non supponit. Nam propositio
nihil supponit datum praeter ipsas rationes compo-
nentes. Assumit ergo indices seu exponentes
rationis compositae, esse ipsas componentes. Quod
non probat, et est praeterea falsum. Demonstratio
igitur non procedit.

Secundo, quae sunt rationes quas vult componi
non declarat. Ratio quidem A ad E unica est.
Ubi est altera? Nusquam. Assumit ergo A esse
indicem rationis A ad E. Sumpta ergo ratione alia
quacunque A ad M, erit, per illum, index rationis
A ad M idem A ε et per consequens A ad E, et A
ad M, eadem ratio,

Tertio, quod dicit rectangulum ΑΕ esse rationem
compositam ex duabus rationibuS‚ absurdum est.
Rectangulum enim ratio non est. Demonstratio
ergo falsa est.

