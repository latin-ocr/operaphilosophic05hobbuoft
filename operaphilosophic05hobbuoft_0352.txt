344 PRAEFArlo.

tutus, flores et pigmenta poetica parvi fecit. Ν on tamen quod
omnia tam sicce, tam religiose, quin aliquando incalescat, ali-
quando illucescat illa mens divinior, atque os mayna sonaturwm·

Quae philosophice scripsit, magna in vestibulo serunt Mersenni
et Gassendi nomina: quin et in his poeticis memoretur ὃ μακα-
ρίτης Edmundus Wallcr, nobilissimus poeta Anglus, et apud
suos quasi numerorum pater, qui authori nostro semper inter
amicissimos fuit3 et monitor non defuisset, si materia culpam
non protelasset.

Praeter parodias nonnullas, nihil hic cum Virgilio, ovidio,
reliquisve poetarum principibus. Noluit de toties recoctis
phrasibus, et de communi penu quicquam apponere. Quid
nobis servum pecus imitatores, cum ipsosmet, quos imitantur,

praesentes habemus? Quis guttam quaerit, cui ad manum est
ut toto se proluat auro ,9

Avia Pieridum, ut et ubivis aliquid novum et minime tritum
meditari amavit. Si in syllabarum modulo quandoque negli-
gentior sit, profecto apud veteres poetas (Christianos velim) hoc
non insolens suit. Fortasse et alia sunt, quibus non tanti habuit
criticorum plebi in omnibus abblandiri.

Si quaerant historici unde ista de AEthiopibus‚ de Neptuno,
de Jove, diisque reliquis convivantibus μετ’ ἀμύμονας ‹down-fiac:
videant Homerum testem satis luculentum. De rege Erga-
mene, et famosa illa sacerdotum strage¹, consulant Diodorum
Siculum, lib. iv. De more isto AEgypti dirimendi lites per
Collare et Gemmam, veri indicem& eundem habent Diodorum
Siculum, et Amanum, a quibus viri clarissimi Seldenus et
Marshamus, et plures alii in sua traduxerunt.

Quoad caetera, neque chronologos neque philosophos moramur
multum. Theologis vero ut quodammodo satisfiat, nonnulla

¹ [Vide infra, vers. 205-12] ² [vide infra, vers. 22942]

