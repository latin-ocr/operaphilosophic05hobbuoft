406 HlsromA

Principibus licuit, parque referre pari?
Pr. Non patiebatur tempus. Papalis arundo
Haesit crudeli non quatienda manu. 2140
Post haec Wiccliffus, regeret cum tertius Anglos
Edwardus, doctus disputat Oxoniae:
Pleraque defuncti defendens dogmata waldi,
Ingeniis rectis vincere visus erat.
Moxque rei gestae commovit fama Bohemos,
Unde ortum bellum est haereticale novum.
Perdidit haereticos tandem victoria crebra,
Pontificesque auxit miles utrinque cadens.
Sec. Sed miror potuisse homines tot ad arma vocari
Haereticos. Nemo lege coactus erat. 2150
N ec, puto, cura fuit sincerae relligionis,
De qua securus rusticus esse solet.
Paucis scire datur Verborum sensa Sacrorum 3
Uno emptum (sine re) scire, nec asse, velint.
Vulgo nulla mali nota est mensura bonique:
J uris et injusti nomina sola tenent.
J ustum quisque vocat, quicquid tuto facit ipse:
Quod patitur nolens, id putat esse nefas.
Impia sumpserunt in reges ergo Bohemi
Arma suos stulti, nec placitura Deo. 2160
Pr. Nec placuere Deo3 qui lucem reddere mundo
Lege parat justa, non populi facibus.
Wiccliffum texit Dux Lancastrensis‚ et idem
Insignis fastus spiritualis osor.
Secta tamen mansit, Lollardorumque vocata est :
Territa sed duris legibus obticuit.
Nam Rex Henricus‚ rex illo nomine quartus,
Adjutus populi sceptra favore rapit:
Invidiamque volens cleri placare, quod hostis
Verticibus rasis Dux pater ejus erat, 2170
Haereticis nostris Vivi-comburia¹ festum
Lege dedit primus: expediebat enim.
Sed post centum annos, decimo Papante Leone,
Sub Duce Saxonico Principe legitimo,

¹ [Vide messmam]

