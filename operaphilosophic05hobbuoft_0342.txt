300

310

320

334 DE MIRABILIBUS PEccl.

Territat arrectis jam stantes auribus umbras
Tertius, atque minis quartus proprioribus ictus.
Quid moror? Undeno dentatum¹ guttur Averni
Verbere dum transit, se et tunc lapis ire susurrat.
Post id quicquid iners aer vix auribus adfert,
Non sonus est, sed imago soni. Vento ocyus umbrae
Diffugiunt, Erebique tegi sub fornice certant.
Interea infernas percurrit in ordine sphaeras
Descendens tacite saxum. Confinia Ditis
Attingit, vacua2 evertitque sedilia Patrum :

Inde per intensum festinans labitur ignem³
Candentesque animas (tubulorum more recoctas
Fictilium, quos, transmissa fuligine, pinguis
Infecit peti fumus) coeloque locandas,
Infantumque semel⁴ natorum pervolat orbem⁵.
(Inscius admissi, poena6 luit inscius infans.)
Ultima tum subiens, infandaque Tartara, centrum
Transit, (at haesurum promiserat Entelechia⁷
Credenda umbra tamen), fundumque ascendit ad imum.
Et redeunt trepidi Manes, residente favilla3

Quos inter timet, et fert unus Sysiphus aegre
Successisse suo graviori pondere saxum.

Fertur ad hoc antrum venisse Lecestrius heros
Dudleius, notus Comes is regnantis Elizae.

Ille inopem quendam parvo (sic credimus) aere
Conductum, et longo succinctum pectora sune;
Instructum conto, Pellaeam imitante sarissam‚
Exploratores⁸ cophinoque ferente lapillos,

Demitti et media jussit pendere caverna3

Inde jaci lapides, atque auribus aera pronis
Captari, inde cavum propius scrutarier altum.
Descendens pavide miser, nunc desiliente lapillo
Calculat immensum spatium, numeratque quot ictus

¹ Exertis cautibus asperum. ⁵ Limbum.
² Nam limbus patrum jamdu- ⁸ [Sic edit. 1636 et 1678]
dum vacuus. ⁷ Umbra Aristotelis.
³ Purgatorium. ⁸ Quibus decidentibus exploraret

⁴ Non regeneratorum. foveae altitudinem.

