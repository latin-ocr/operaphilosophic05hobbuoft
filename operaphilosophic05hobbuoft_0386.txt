378 ms'romA

Tale nihil dixit Sancta Cathedra Sinae.
Sed contra: “ De me frustra quicunque loqueris,
“ Non impune seres. SUM. Tibi sit satis hoc.” 1080
Vos, ὂ Doctores Graeoi, cur dicitis uni
Tres hypostases simplici inesse Deo?
Qui scitis? Si non scitis, ne dicite frustm:
Nuda Libri Sacri sint tibi verba satis.
Esse Deum Christum liber hic declarat aperte,
Atque Deo-genitum. Qui queat esse, rogas?
Stulte, prius videas an possis noscere ab actu
Ipse tui patris, quod generandus eras.
Tu, qui musca quid est aevum nescibis in omne,
Quid fiet expectas, improbe, scire Deus? 1090
Pharmaca peccatis summo ne tange palato.
Sanari si vis, injice fortis hians.
Nam sacra qui logico mandit mysteria dente,
Hunc vertigo capit, nauseaque, et vomitus'.
Pr. Philosophis illis Nicenis nota suerunt
Haec satis, et scibant quid sacra verba docent.
Sed doctrina Dei non expediebat eorum
Consiliis, mundi quos agitabat amor:
N ec populum mundi tanta dulcedine cepit,
Quanta venalis gratia Pontificum. 1100
Namque suos Christus jubet omnes invicem amare,
Et bona vicinis omnia velle suis.
‘⁶ Quae bona non tua sunt, sormae spectator et auri,
“ N e cupias’', inquit, ‘⁶ si meus esse cupis''.
Omnibus ὂ legem duram moechis et avaris,
Quam mundanorum quis tolerare potest?
Irasci vetat, et veniam donare petenti
(Et puto, si veniam non petat) ille jubet.
Christe, vetas ne quis sapientem se putet esse,
Despiciatve rudem simplicitate virum. 1110
AEqua quidem, verum tibi dura, scholastice, lex est,
Qui cupis ingenio subdere cuncta tuo.
Discipulis Dominus, “ non’'‚ dixit, “ cogite quemquam”:
Invitis quoniam gratia spreta perit.

⁴ [Vide Lamnum, Anglicc‚ p. 360]

