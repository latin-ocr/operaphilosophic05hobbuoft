364 HISTORIA

Esse datam dicet, sicut par est, sapienti,
Debitaque ingratus, quae capit, esse putat.
Annis usa suit paucis Ecclesia pace,
Quando commisit lis nova philosophos.
Inter Alexandrum certatur et inter Arium,
Inter, id est, Ephorum¹ Presbyterumque suum,
Christus an aequalis Patri fuit, an minor illo,
Illi par visus, huic minor esse Deo.

Ad mensam coeptum est, atque inter pocula quaeri.

(Ad mensam esse solet libera lingua mero).

Hinc abit ad cathedras sacra controversia sanctas,
Sectumque in partes concitat inde gregem.

Mox et Alexandri celebri pugnatur in urbe,
Et diversa furens miles in arma ruit.

Rex Constantinus multos jam, militiaeque
Florem, civili clade perire videns,

Ut regem decuit prudentem, tollere causam
Dissidii studuit, et stabilire fidem.

Convocat ex omni terrarum parte suarum
Doctos rectores, presbyterosque viros.

Ordinis et primi tunc convenere trecenti,
Octodecimque graves eximiique senes.

Haec N icena fuit synodus Patrum generalis,
Primaque Romani totius orbis erat.

Cum consedissent, in Bouleutem'on² intrat
Princeps, in medio stansque salutat eos.

Consurgunt Patres, sed eos jubet ille sedere:
N ec voluit princeps ipse sedere prior.

Ingenium nunc disce virorum philosophorum :
Si modo philosophus simius esse potest.

Disce quid ad mores confert legisse Platonem,
Aut Aristotelem, aut Biblia sacra Dei,

Si legis ut doceas, et non ut vivere discas.
Virtutem nihil est scire, nisi facias.

Urbem N icenam venere a finibus orbis,
Ut fieret cunctis unica certa fides

¹ [Vide Gnossamum] ' [Vide Gnossimum]

550

560

570

