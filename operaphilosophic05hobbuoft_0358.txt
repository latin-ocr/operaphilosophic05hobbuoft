350 ms'romA

Quid Deus extremum judicat ante diem.

Unus, ab aeterno pendere, ait, omnia verbo,
Alter, ab arbitrio multa venire suo.

In partes veniunt omnes quibus utile bellum est.
Sic doctis debes inde sequuta mala.

Ν ec miror. Natura homines raro facit ipsa
Egregieve bonos, egregieve malos,

Egregie stultos, aut egregie sapientes¹.
Perficit inceptum quodque magister opus.

Ostendit Natura Deum, summeque colendum :
Sed cultus veri non docet illa modum.

Sec. Quae nescit Natura, potestne docere magister?
Pr. Quid ni, doctorem si docet ipse Deus?

Sec. Quem vero docuit Deus, et quo teste sciemus
Credibili quenquam sic docuisse Deum?

Pr. Primus erat Moses, cui testes Signa fuere
Edita in AEgypto, retrogradoque mari.

Proximus huic Aaron frater: summusque sacerdos
Doctus voce Dei est, ordine quisque suo.

Tum Testamenti veteris his adde Prophetas,
Et J esum Christum, qui fuit ipse Deus.

Postremo Paracletus, id est, Ecclesia Christi,
Credenda est veri verba docere Dei.

Sec. Adde et phanaticos, hujus nova lumina secli:
Et Romae, si vis, adjice POntificem.

Sed scio, non docuit pugnantia dicere secum
Verba Deus. Lex sunt, et nisi clara nihil :

Perspicue descripta tenet quaecunque requirit,
In libris sacris, lex Vetus atque Nova.

Quorsum igitur doctae lites? Sententia dispar
Doctorum parti demit utrique fidem.

“ Me sequere ad Regnum Goelorum,'' clamitat alter.
“ Imo me potius‚” clarius alter ait.

Vela ratis sanctae jactantur in aere scisso ι
Ejicitur Pietas Simplicitasque foras.

Rex noster nobis et Moses cst, et Aaron:

⁴ [Vide IAEvmrruN, Anglice, p.25.]

30

40

50

60

