PRAEFATIO.

 

Ex quo coeperunt agitari controversiae mathematicae
inter Hobbesium et Wallisium‚ elapsi sunt viginti fere
anni. Quaestiones autem inter illos disputatae totius
geometriae sunt difficillimae, et maxime περιμάχητοι, et de
quarum demonstratione adeo hactenus desperatum est,
ut qui hodie unius cujuslibet illarum demonstrationem
invenisse se praedicaret, pro insano et ridicule arrogante
a caeteris mathematicis haberetur. Contentioni huic
occasionem praebuit Hobbesii liber quidam DE CORPORE,
editus ineunte anno Domini 1653*: qui liber contine-
bat, inter alia, principia aliquot geometrica a principiis
hodie receptis discrepantia, et praeterea demonstratio-
nem, ut vocabat ille, aequalitatis inter lineam quandam
rectam et quartam partem circumferentiae circuli. Dis-
plicuit plerisque mathematicis fiducia haec Hobbesii,
praesertim clarioribus et Academicis: quorum fortasse
nonnulli arbitrati sunt difficillima quaeque geometriae
problemata sibi solis invenienda reservari. Itaque ad
evertendam demonstrationem illam, et Hobbesii geo-
metriam universam, edidit librum Johannes Wallisius,
in Academia Oxoniensi Professor Geometriae publicus,
cui titulus erat Elenclzus Geometrioe Hobbianoe. Εκ
τοῦδε ἄρχεται ὁπόλεμοςε gestumque est bellum perpetuum
inter illos sine induciis geometricum. Nihil enim fere
ab altero scriptum est, quod ab altero non est publice
oppugnatum.

’ Sic edit. 1672.

