366 HISTORIA

N on intellectae periere Patrum rationes,
Haeresis et crevit tanto Ariana magis.
J ussus “ Ab-aeterno-genitum ’' si dixeris, ecquid
(Multoties repetens) concipis inde rei?
Sec. Qui possum? Superat captum generatio Christi
Nostrum, qua Deus est, utque puto Angelicum. 620
Sed possum jussus non contradicere. Possum
Credere, si dederit qui jubet ipse fidem.
Pr. Dicit Aristoteles, Ens est Essentia ·· dicunt
Doctores nostri, quod Deus est Deitas3
Inque Deo Sapiens Sapientia, velle volens est;
Quodque Deo tribui debeat, id Deus est.
Quem potes ex verbis sic junctis sculpere sensum ⁸?
Sec. Audio verba, meras sed video tenebras.
Tunc Fidem Christi stabilitam dixeris esse
Principis imperiis ingeniisve Patrum, 630
Per nova prolatam nil significantia verba,
Et quae divinis sunt aliena libris?
Istane perpetuam procurant credita vitam,
Perpetuamve dabunt ista negata crucem?
Antiquos Dominus nos jussit adire prophetas,
Cum sit salvatrix inde petenda Fides.
In Veteri sacro legitume Essentz'a libro?
Non: neque repperies talia verba Novo.
Nam neque Christus eo, Christi nec Apostolus usquam
More loqui jussit, sicve loquutus erat. 640
Progenies N oachi sic est fortasse loquuta,
Tunc cum cessarent aedificare Babel.
Sed missa haec facio: desidero namque quid actum est
Scire, quod haeresium spectat ad historiam.
Dic nunc quas isto signarunt nomine Patres
Doctrinas, et quae poena statuta quibus.
Pr. Haereticum primo faciunt, qui dicere nullos,
Aut uno plures auserit esse Deos.
Hoc expellebant decreto idololatriam
Manetis, rerum principiumque duplum. 650
Haereticum faciunt qui mundum dixerit esse
AEternum 3 aeterni quique opus esse negat:

