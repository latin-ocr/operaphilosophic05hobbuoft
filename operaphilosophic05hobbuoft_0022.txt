14 ROSETUM GEOMETRICUM.

mov. ιιι. minoris perimetri supra partem octavam ejusdem

lm perimetri. Manifestum enim est arcum Ee esse

“³⁸⁰¹fflbu‘ septimam partem arcus Ce. Nam sive arcus divi·
dendus sit septima pars perimetri, sive major, sive
minor, demonstratio erit semper eadem.

Conseet. ii. Arcus descriptus radio BC, aequalis
est octavae parti perimetri circuli cujus radius est
AB et pars septima perimetri per AC, et pars sexta
perimetri per punctum sextum rectae AB etc.

Experiamur methodum hanc nostram in poly-
gonis notis, et videamus an per illam ex tetragono,
id est quadrato, inveniri potest trigoni latus.

Describatur centro A circulus BCD, cujus BD
sit quadrans. Ducta ergo chorda BD, est in eo
circulo latus tetragoni.

Centro eodem A, semidiametro AE, quae sit ad
AB ut 3 ad 4, describatur circulus EFG. Erit ergo
circulus per B ad circulum per E ut 4 ad 3.

Secetur quadrans BD bifariam in C, ducanturque
chordae aequales BC, CD. Ducta ergo AC secante
EG in F, erit arcus EF pars octava perimetri per
E, et aequales arcui F G.

Ergo tum arcus tum chordae BC, CD, erunt tum
ad arcus tum ad chordas EF, FG ut ad 4 ad 3.

Jam a puncto E in circulo per E applicentur
EH, HI duabus chordis BC, CD, utraque utrique
aequaliS. Quare duae chordae EH, HI sunt ad duas
chordas EF, FG ut 4 ad 3: id est, ut arcus BD ad
arcum EG. Quare ut arcus El ad arcum EG, ita est
4 ad 3. Ergo arcus GI est tertia pars arcus EG, id
est pars duodecima totius perimetri per E : et arcus
EI, tertia pars perimetri ejusdem. Demonstratio
eadem est quae de heptagono. Ergo ducta chorda
EI, est latus trigoni in circulo per E.

