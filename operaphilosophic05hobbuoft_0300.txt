292 EPISTOLAE.

nus Descartes demonstret aliquid in contrarium.
Nam suppositiones illae de pororum parietibus, et
de velociori motu luminis in duro quam in molli,
vel in denso quam in raro (utro enim modo loquen-
dum sit nescio, donec mihi definitiones suas duri,
mollis, densi, et rari communicaverit, quod in libris
suis non fecit) aberrant, mea quidem sententia, a
vera methodo demonstrandi.

N0n0‚ scribis domino Descartes videri me nihil
attulisse contra demonstrationem ejus refractionis‚
quam tamen damnaveram : neque advertisse differ-
entiam quae est inter refractionem pilae aliorumque
corporum in aquam incidentium, et refractionem
luminis.

Respondeo: me illam distinctionem et animad-
vertisse et attulisse: nempe illam ipsam quam ille
supra damnavit et ego defendi. Utrum autem nihil
attulerim contra ejus explicationem refractionis,
judicabis tu, Reverendissime Pater, qui ipsam meam
epistolam apud te habes. Confitetur tamen obje-
cisse me repugnantiam quandam cum experientia
in hypothesi ejuS‚ quod certe ipsum non est parum:
cui tamen objectioni non respondet. Observavi qui·
dem in fluminibus, velocius ferri aquam inter navi-
gia quam liberam et ubi non impeditur. Applicari
autem hoc praesenti dubio non potest, quia id accidit
ex elevatione aquae, ubi sequitur motus velocior a
gravitate: quod fieri non potest in materia subtili
dum permeat poros corporum durorum, quia nulla
ibi fit elevatio, neque ulla est gravitas materiae eJus
subtilis. Similiter, quando corpus grave movetur
tardius super tapetem sericum quam super mensam
marmoream, ratio ejus rei est quod insurgentes
tapetis partes anteriores opponunt se prementi

