282 EPISTOLAE.

ab ea potest mulctari, quam si lentius procedat.
Ideoque non mirum est quod expertus sit globum
plombeum, maxima vi sclopeto emissum, aquam
ingredi in elevatione quinque graduum: quia tunc
forte non millesima parte suae velocitatis parte
mulctabatur.

Affingit mihi postea, quod supposuerim omnem
jacturam velocitatis computandam esse in motu
deorsum: dixi enim constantissime, computandam
esse in toto motu simpliciter sumpto. Modus vero
quo ipse utitur ad refractionis causam explicandam,
vel ex eo patet non esse accuratus, quod aperte
pugnet cum eo quod admisit ut ab amico suo demon·
stratum: nempe, esse in refractione ut, sinus anguli
inclinationis unius ad sinum anguli inclinationis al-
terius, ita sinum anguli refracti in una inclinatione
ad sinum anguli refracti in altera. Exnrgit enim ex
ejus parallelogrammo plane alia, et quidem maxime
irrationalis, inter sinus proportio.

Reliquum epistolae nondum vidi, nec ideo possum
respondere.

Sum, Reverende Pater,
vestrae reverentiae devotissimus famulus

Des CARTES.

HOBBESIUS AD MERSENNUM.

Reverendissime Pater,

Quod ea quae superiori epistola* tuo jussu tibi
scripsi, domino Descartes minus arrideant, plu-
rimum doleo: tum quod ingenium ejus plurimi
aestimo, tum quod nullam rationem adhuc invenio

*⁸ This cpistlc appears to be lost.

