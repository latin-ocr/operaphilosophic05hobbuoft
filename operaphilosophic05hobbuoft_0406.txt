398 HISTORIA

Qui nimio ingenii est captus amore sui.

, Pr. Attamen hic stultus non naturalis, at arte

Est sactus, gignet persimilesque sui.
Qui bene composito loquitur deliria vultu,
Sermones vacuos fundit et ore gravi,
Anne in catalogo quaeres hunc classis euntis
Anticyram, an sanis adnumerandus erit? 1840
Nam juvenes etiam deliria discere possunt,
Aut accusandus ludimagister erit.
Sec. Posse quidem stultos fieri concedo docendo,
Verum sic factos nemo fuisse putat.
Dio quare, quando, quibus artibus atque magistrisâ€ž
Effectum est foedum pestiferumque scelus.
Pr. Pontificis suasu, Carolus, novus Induperator,
Artibus ingenuis ferre volentis opem,
Inscius includi curavit moenibus omnes,
Ut quae cui placita est, inde petenda foret. 1850
Et primo foelix studiorum Gallus amator,
Festinat Musis aedificare domum.
Parisiis surgit, quae nunc Sor-bona vocatur,
Theiologum studiis appropriata Schola.
Hujus ad exemplum, reges aliique potentes
Christicolum studiis tecta superba dabant,
Hortosque et libros, et quae tibi singula dici
Non opus est. Quae sunt qualia quotque vides.
Solus Papa tamen leges dabat atque magistros,
Laedere ne posset philosophia Fidem. 1860
Sec. N on placet hoc. Animis quos non infigere sensus
Venturi populi, si voluit, potuit?
N am cum carceribus vinctas concluserat artes,
Atque Fidem servam fecerat esse sibi:
Quid vetuit, si quas sibi posse nocere putaret,
Aut prodesse parum, quin jugularet cas?
Pr. Sic fecit. Nam qualis crat doctrina per orbem
Sparsa a Lombardo, quae tenebraeque Scoti,
Quos praeceptores habuit schola Parisiensis
Primos! Illorum gloria durat adhuc. 1870
Sec. Fama, parum sana es, tantundcm dando sophistis,
Qui virtute carent, insipidisque viris,

