362 Hrs‘romA

Pr. Confiteor. Verum quid agemus? Relliquiae sunt
Antiquae nobis insipidaeque Scholae.
Tempore namque illo, quo nostrae Praeco salutis
In Graecis sparsit semina, Paulus, agris, 470
Maxima erat mundo falsorum philosophorum
Copia ε nequitiae plemmyris¹ illa fuit.
Quorum non paucos Ecclesia sancta vocavit
Ad mensam. Crevit sic parasita Fides.
Victum communem ut Christi cultoribus esse
Sensit egens nebulo, nomine philosophus,
Rebus in adversis succurrere et omnibus omnes,
De grege Christicolum se simulavit ovem.
Acceptusque fuit. Quid ni? Fuit utilis ille
Militiae Christi: dux fuit et sapiens. 480
Namque orator erat, doctusque abducere ab hoste,
Si cui forte duces non placuere sui.
Idem doctus erat duri vibrator elenchi,
Et dilemma anceps torsit utraque manu.
Eminus e cathedra telis pugnare peritus,
Cominus et furcis vincere doctus erat.
His igitur multis usa est Ecclesia Christi ε
Nam docti multo sunt in honore bonis.
Et curanda sere traduntur ovilia magna
His solis, sanctas hi synodosque regunt. 490
Nam licet in synodis patres, sanctique piique,
Atque proba noti simplicitate viri,
Philosophos numero superarent ε attamen illos
Vincere suffragiis non potuere suis.
Attonitus verbis peregrinis philosophorum,
Vir simplex contra dicere non potuit.
Christi vera Fides, essentia quid sit ab ente
Abstracta ignoranS, obstupefacta tacet.
Non ita philosophi patres ε sed quisque magistri
Dogmata conatur reddere vera sui². 500
Scinditur in partes Ecclesia: risit at hostis,
Elanguitque jacens debilitata Fides.

¹ [πλημμυρὶς, maris oestuans ac· 2[VideL1-:v1.n·mx Iatine‚p.541.]
cessus. Vide Gnossamum]

