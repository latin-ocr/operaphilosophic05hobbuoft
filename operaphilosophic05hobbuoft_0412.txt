404 HISTORIA

Insueto dederat vulnera saeva animo. 2060
Sec. Crescere plus ultra terrena potentia nescit:
Omnis et ambitio sic satiata perit.
Nil habuere ultra sperandum, nil metuendum
Pontifices: cessit spesque metusque simul.
Ridebat quoties spectabat aruspicem aruspeX,
Ingenii miro captus amore sui.
Pr. Quod risere, parum est. Humilis sublatus in altum,
Insultans victis ludere saeva solet.
Regibus imponit duram contra Saracenos
Militiam, ipsorum sumptibus idque suis. 2070
Deinde animi causa, reges populique subacti
Experiebatur quid potuere pati.
Lascivire solet nimium secura potestas:
Regnantumque facit jussa superba quies.
Namque super panem sanctum si quando Sacerdos
Verba Dei recte sacra loquutus erat,
Credi Papa jubet panem non amplius esse,
Sed veri carnem, sanguinem, et ossa Dei.
Qui non credebat, Christi pellendus ovili
Et vita, nisi se credere juret, erat. 2080
Nec tamen hac crevit jam summa potentia Papae
Lege: sed ob pulchre gesta triumphus erat.
Nam voluit toti manifestum reddere mundo
Obsequium simplex se sibi velle dari,
Nec passurum impune loqui sua dogmata contra
Quemquam hominem: Fidei nam dabit ipse modum.
Etsi tu panem esse putas, si dixerit ille,
Caseus est, dices tu quoque Caseus est.
Sensit idem tecum Îµ non indiget ut doceatur,
Indiget officiis obsequioque tuo. 2090
Post multos cyathos stomachum movet ultimus, et quod
Ante erat ebibitum redditur omne simul.
Moverat haec multos sic Transmutatio Panis,
Ut scita a Papis plurima rejicerent.
Waldus erat quidam vir Lugdunensis, et idem
Ingenio atque opibus clarus in urbe sua:
Scripturaeque sciens sacrae laicus, solitusque
Non quid sit Dominus quaerere, sed quid ait:

