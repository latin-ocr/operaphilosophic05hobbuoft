120 Lux MATHEMATICA.

con-rnovssn- suppositionem, quod si arcus divideretur in tot

Q partes aequales in quot dividi intelligibile est,

chordas illorum arcuum simul sumptas aequales

esse ipsis arcubus simul sumptis. Ex eo autem

probat, quod si aequales non sint, esse eos adhuc

perpetuo bisecabiles. Itaque sententiam hac in re

disjungo: aut non assuetum Wallisium lectioni

demonstrationum geometricarum propter studium

algebrae, demonstrationem Hobbesii intelligere non

potuisse: aut, tuendae dignitatis causa, dixisse id

quod sciebat esse falsum. Sententiam accipiat

utram malit. De propositione ipsa sic censeo.

Vera est, nova, bene demonstrata, illis qui ductum

orationis animo attento sequi vellent evidentissima,

methodo artificiosa, generali, et quamquam hepta-

gono, pentagono‚ et trigono tantum applicata,
omnibus polygonis applicabili.

Propositio Roseti iv, geometrica quaestio non est,
sed sensus communis sive rationis naturalis per
quam fiunt definitiones. Nam qui quaerit duarum
linearum sive superficierum, utra sit magis curva,
curvi quaerit naturam: quam Hobbesius consistere
dicit in discessu a rectitudine per flexiones, id est,
minorem esse curvedinem circuli majoris quam mi-
noris: nimirum, quia majorem minus afficit flexio
eadem quam minorem.

’ Describantur enim (fig. iv) duo circuli centro A
concentrici‚ BCDE, bede: qui rectis BD‚EC per
centrum dividantur quadrifariam. Ductis ergo
chordis BC, CD, DE, ΕΒ, bc, cd, de, eb, manifestum
est minores esse chordas minoris circuli quam ma-
joris, in quotcunque partes aequales uterque circu-
lus sit divisus. Plus ergo restat lineae non flexae,

id est rectae, in majore quam in minore. Accedit

