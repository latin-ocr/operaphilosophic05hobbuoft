314 PRAEFATlo

praeteriti dicitur experientia, respectu futuri voca·
tur expectatio: ut sit multimodo experientia res
eadem cum prudentia, sive futuri providentia, quae
sine experientia nulla est. Hinc ingenio celeres
qui* plus habent experientiae, prudentiores.

Qui vero similitudinem consecutionis eventuum
observarunt et meminerunt, habent consequens
antecedentis, et vice versa, antecedens consequentis
Signum. Unde futuri et praeteriti ex solis signis
fit conjectura: et causae ac effectus, ob consequen-
tiam unius ad alterum, sunt expertis signa mutua.

Cum autem duarum rerum in sensione percepta-
rum differentiam imaginamur, illa comparatio est
discursus initium: quae fieri nequit cum ea claritate
qua ratiocinari solemus, nisi quidam fixi characteres
a nobis figantur, quorum ope praesentia cum prae-
teritis connectamus: quos characteres nomina dici-
mus, quae nos juvant ad causas rerum inspiciendas
aut investigandas. Quomodo enim res, aut illarum
phantasmata compararentur, nisi quibusdam voca-
bulis, veluti tesseris, in memoriam revocarentur?
Quibus cum bestiae careant, plurimum a nobis
recedunt: quippe non distinguunt res a phantas-
matibus, nec ulla voluptate praeterquam sensuali
fruuntur.

Vox itaque humana quam rebus significandis
imponimus, eandem in nobis imaginationem quam
ipsa res generat. Quapropter quaecunque similia
sunt, nomen aliquod commune sortiri debent: quod
propterea dicitur universale, licet res significatae
sint particulareS, ut cum album tam de ovo quam

⁴¹* Sic.

