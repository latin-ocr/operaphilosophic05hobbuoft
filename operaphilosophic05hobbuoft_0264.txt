256 OBJECTIONES

onmem-10 actuum: valde rationi consentaneum est, et usus

11.
κ-Ὓῂκ

jubet, ut illas substantias quas agnoscimus esse
subjecta plane diversorum actuum sive accidentium,
diversis nominibus appellemus, atque ut postea
utrum illa diversa nomina res diversaS‚ vel unam
et eandem significent, examinemus. Sunt autem
actus quidam quos vocamus corporeos, ut magni-
tudo, figura, motus, et alia omnia quae absque lo-
cali extensione cogitari non possunt: atque sub-
stantiam cui illi insunt, vocamus corpu& Nec
fingi potest alia esse substantia quae sit subjectum
figurae, alia quae sit subjectum motus localis etc.:
quia omnes illi actus conveniunt sub una communi
ratione extensionis. Sunt deinde alii actus, quos
vocamus cogitativOS, ut intelligere, velle, imagi-
nari, sentire etc. ; qui omnes sub ratione communi
cogitationis, sive perceptionis, sive conscientiae
conveniunt ; atque substantiam cui insunt, dicimus
esse rem cogitantem, sive mentem, sive alio quovis
nomine: modo ne ipsam cum substantia corporea
confundamus, quoniam actus cogitativi nullam cum
actibus corporeis habent affinitatem, et cogitatio,
quae est ipsarum ratio communis, toto genere dif-
fert ab extensione, quae est ratio communis alio-
rum. Postquam vero duos distinctos conceptus
istarum duarum substantiarum formavimus, facile
est ex dictis in sexta Meditatione cognoscere an
una et eadem sint, an diversae.

OBJECTlO 111.

Quid ergo est quod a mea cogitatione distingua-
tur? Quid, quod a me ipso separatum dici
potest?

Forte respondebit aliquis huic quaestioni, a mea

