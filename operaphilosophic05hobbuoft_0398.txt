390 HISTORIA

Solaque cura manet, quo pacto debeat uti
Fortunae fluxu, muneribusque frui3
Quantos induerat radios splendoris, et esset
Stella quibus foelix, stella maligna quibus;
Regna quibus deceat dare, vendere, tollere, quique
Exaltandus erat, quique premendus erat.
Promere sed lumen Libri, atque abscondere, Sacri,
Ipsius arbitrio, maxima cura fuit. ⁶ 1540
Namque per hoc tempus cessavit lingua Latina
Romae, quae longo tempore Babel erat :
Inque unam linguas multas conflaverat aetas.
Italica haec vulgo nomine dicta fuit.
Sic qui doctrina caecus fuit ante popellus,
Cogitur officiis surdus adesse sacris.
Olerus cognoscet solus Scriptura precesque
Quid dicunt: populus dicere discat Amen.
Uni cunctorum commissa est cura salutis:
Romani loquitur praesulis ore Deus. 1550
Quod si concedas, quid prosunt Biblia sancta?
Salvus eris, si quae jusserit ille facis.
Sec. Non erat ambitio, sed erat sapientia, vulgo
Scripturas sacras quod vetuere legi.
Nonne Dei populum vetuit conscendere montem
Flammantem Moses, inde videre Deum?
Nuper ut in partes fracta est Ecclesia nostra,
Vidisti; scctae quotque fuere hominum:
Independentes, Tremuli, Presbyteriani,
Quinti-monarchistae, Praesulici, Dibaphi. 1560
Quam multo saevum satiabant sanguine Martem,
Scituri, bello judice, verba Dei.
Qui cupit in celsum Sinae conscendere montem,
Ante in Parnasso fabricet ille scalam.
Pr. Tune adeo bonus es, tantorum ut eausa malorum
Visa sit esse tibi Biblia Sacra legi?
Sederat in clero veteris faex ambitionis:
Non illis nostrae cura salutis erat.
Quis fidei nostrae, certabant, imperitaret,
Et caperet lucrum, quod venit inde, sibi. 1570

