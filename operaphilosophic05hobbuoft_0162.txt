154 PRINCIPIA ET PROBLEMATA

cu. 1. mathematica de qualitatibus, quatenus alterum
„emb-jectu, altero magis vel minus tale esse dicitur. De quo-
P¹³¹¹⁰³P³³⁸’⁶¹⁶· cunque enim dici adverbialiter potest, magis aut
minus est, fundamentum habet in magnitudine
aliqua. Pertinet etiam ad mathematicam compa·
ratio inter se magnitudinum, motuum, temporum,
etc. Nam propter varias rerum inaequalitates, una
inoequalitas major est vel minor alia. Habet igitur
inse-qualitas suam sibi magnitudinem ε atque ea

ipsa est quam vocare solent rationem.

Etiam numerus ad mathematicam pertinet. Ad
quam enim scientiam pertinet corpus, vel motus,
vel tempus, vel linea, in singulari, ad eandem per-
tinent eadem omnia in plurali. Cum enim unum
non sit aliud quam res numerata, non erit nume-
rus aliud quam res numeratoe.

Infinitum autem quantum sit, nec rogari nisi
absurde, nec responderi omnino potest. Neque
vero finita magnitudo dividi in partes numero in-
finitas, nec numerus infinitus dari potest. Quod
enim dicant saepenumero mathematici, producatur
linea in infinitum, non ita intelligendi sunt ac si
fieri id sentirent posse, sed ut producendam lectori
arbitrio suo relinquerent.

De his mathematice subjectis id quod quaeritur
aliud fere non est, quam quanta sit magnitudo pro-
posita quatenus comparatur cum magnitudine alia
ejusdem generis: sive, ut uno verbo dicam, quae-
ritur ratio,

Accedenti igitur ad mathematicam necessarium
est, ut vocabula haec, et alia omnia quibus mathe-
matici utuntur, accurate intellecta habeat: id est,
bene et perspicue definita.

Quantitatem‚ quam veteres nusquam definierunt,

