400 HISTomA

J ussaque Pontificis jussa vocare Dei. 1910
Haec omnes sonuere Scholae, docuere Cathedrae„
A cunis didicit sic puer esse pius.
Contemptus Regum surgit cum relligione ε
Et plebs, civili libera lege, furit.
Nempe Deo visum cst tunc solvere cingula regum,
Qui mox stultitiae verbera digna ferent.
Sec. Non ego Alexandri Magni, nec Caesaris acta
Amplius admiror, Hannibalisve dolos ε
Qui sibi larga quidem, sed sanguine, regna pararunt 3
Parta tenere tamen non potuere diu. 1920
Quod potuit subjectus inertibus esse magistris
Perdomitus mundus, dum reputo, stupeo.
Castra quidem video ε nam sunt collegia castra.
Arma tamen desunt, et quibus arma darent.
Pr. Erras. Pontificum fuit unusquisque satelles,
Quaeque dabant reges arma, serebat eis.
Sec. Heu, Schola qualis erat capiendis machina regnis!
Ingenii plusquam Mercurialis opus.
Vincula, quae mollem tenuerunt ferrea Martem,
Firma fuere minus, crassa fuere magis. 1930
Tanta mea nunquam sapientia laude carebit,
Qui sum stultitiae conscius ipse meae.
Pr. Vasa quidem et nummos facile est subducere furto,
Et sceptrum, si vis, et diadema simul:
Regnum, difficile est: fieri sed tempore longo
Possibile est. AEtas omnia longa potest.
Movisset terrae Siculus mirabilis¹ orbem,
Si locus esset ubi staret in orbe alius.
Partem operis si dat breve tempus, tempore multo
Perficiet totum, qui tenet id quod habet. 1940
Unco fur noctu subducit stragula lectis:
Pastorale pedum, crede, quod uncus erat.
Furtum ne laudes: non est sapientia, sed fraus,
Quae nunquam magnis insidet ingeniis.
Sec. Sed quid agas? N olles Collegia habere tot agros,
Aut tam magnificas totque habitare domos?

¹ [Archimedes]

