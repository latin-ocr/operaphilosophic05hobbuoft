368 HISTORIA

In vinum mutavit aquam ε bis multiplicatum.
Ad populum panem numine fertque suo.
Quorum factorum testes habuere probatos
N iceni Patres, queis habuere fidem,
Matthaeum, Marcum, Lucam, Petrum, atque «Iohannem,
Discipulosque alios. His habuere fidem.
Qui potuere Patres igitur de re manifesta,
Et tam confessa, credere non eadem?
Pr. Scis Graecos numero reliquos superasse, et in illis
Sectam Aristotelis praevaluisse aliis. 700
Judaeus signis; Graecus cedebat Elenehis,
Ut qui quaerebat non ὅτι sed διότι.
Sec. Sed quo fine, Dei dum propria facta fatentur,
Quaerebant fieri quo potuere modo?
Pr. Scilicet in Synodo docti indoctique fuerunt :
Doctos quos fecit lectio Aristotelis3
Indocti vero, qui nil aliud didicissent
Quam pro se Christum mortem obiisse crucis,
Et quorum nullos servabant scrinia libros,
Excepto tantum Codice utroque sacro. 710
Hi quia non audent adversum dicere doctos,
Dicere nec contra Biblia sacra volunt,
Contenti sanctam Triadem firmasse, simulque
Non uno plures in Triade esse Deos,
Solliciti nimium de verbis esse timebant,
Ne quis eos doctus diceret esse rudes.
Namque ignorabant peregrina vocabula, quantum
Ad res mutandas dissidiumque valent.
Sec. Damnatos autem quae tandem poena sequuta?
Cujus ad arbitrium? Principis anne Patr-um? 720
Pr. Aspera poena satis, citraque gravissima mortem.
Peccanti clero poena erat exilium.
Peccanti laico via claudebatur ad omne
Civilis vitae, militiaeque decus.
Nec Patrum arbitrio, (quibus accusare dabatur);
Legibus at scriptis principis imperio.
Sec. Crimen erat, fateor, Synodi contraria dictis,
Cum fuerint lata lege probata, loqui.

