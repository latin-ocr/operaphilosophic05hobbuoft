354 ms'rORIA

AEgypto nondum prognata. Nam pietatis
Mercedem hanc illis apposuere Dii.
Nam quantis, quotiesque deos epulis meruere,
Essent ut placidi submadidique sibi,
Neptunum imprimis, si vis cognoscere: testis,
Natus in AEgypto, certus Homerus erit.
Gratus ob haec, limum delatum flumine Nilo
Neptunus ripis addidit AEthiopum3 180
Firmavit Phoebus3 missoque a montibus altis,
Ignoto nobis, Jupiter imbre rigat.
Nam surgens Nilus, dum campos contegit undis,
Nunc etiam AEgyptum, dum rigat, aedificat.
Quam, simulatque pati potuit, coepere colonis
Exercere suis AEthiopes domini:
Atque suas populo leges ritusque dedere,
Et sibi subjectos sic tenuere diu.
Sec. Quis fuit AEthiopum status? Tum summa potestas
Cujus erat? Regis solius, an populi? 190
Pr. Nomine Regis erat, sed regnavere Sophistae,
Quos deceptores diximus astrologos.
Hos quia sermones cum Dis conferre putabat
Plebs stupida, ignorans atque futura tremens,
Regum electores voluerunt esse suorum:
A solis ipsi Dis voluere regi.
Et sic sacrifici regem, fictique prophetae,
Per multos annos dantque reguntque suum.
Quid faceret Rex quoque die, quid qualibet hora,
Quando dormiret, quosque cibos caperet: 200
Quodque magis mirum est, quando discedere vita
Debebat Rex, nec quaerere qui meruit,
Audax dictabat nebulonum ecclesia stultis:
Parebant reges, lex valuitque diu.
Donec, Alexandri paulo post tempora Magni,
Rex fuit AEthiopum nobilis Ergamenes:
Qui regum vitam pendere a gentis iniquae
Arbitrio, indignum censuit esse viro.
Hic igitur misso delevit milite stirpem
Omnem, latrones anticipatque sacros. 210

