374 ms'romA

In sibi vicinos imperii populos.
Forsitan injuste, sed non tamen absque colore
J ustitiae : satis est regibus ipse color.
Gentibus et tandem posuerunt nomina victis,
Non audita prius, quae voluere duces.

Vandalus hinc, Gotthusque, Herulusque, Hunnusque, et Alanus

Ad Boream fines occupat imperii:

Nominibus variis, una sed origine Gotthi.
Nascitur ex una pustula multa lue.

Et tandem Italiam crebris successibus implent,
Et miscent verbis verba Latina suis,

Et gentem genti. Romanam possidet urbem
Gotthus; sed doctus sacra Latina prius.

Atque sui Gotthis, ut Graecis atque Latinis,
Catholicique inerant, haereticique viri.

Post hunc regnavit «Iovianus mensibus octo.
Christicolis demptas reddidit ille scholas.

Catholicus fuit ille quidem, sed legibus uti
AEquis Catholicos haereticosque jubet.

Quo sacto, moritur: tanquam si sceptra tulisset,
Esset ut in tuto libera cuique Fides.

Romana accipiens tunc fraena, Valentinianus
De sacra mutat relligione nihil.

Nec qui successit, cui nomen Gratia fecit¹.
Paci juncta Fides dulcis utrique suit.

Sec. Quem tulit effectum concessa licentia tanta?

Pr. N ee pax consequitur, nec bene certa Fides.

Qui non audebant Deitatem tollere Christo,
Spiritui Sancto tollere non dubitant.

Impietatis erat tantae Macedonius author,
Qui Byzantinas ore regebat oves.

Audax orator, torrentis more sonorus,
Turbidus atque celer, non tamen altus erat.

Jamque iterum in partes Ecclesia scinditur. Iras
AEternae vitae mutua cura facit.

Sec. Unde meae vobis commissa est cura salutis,
Theiologi? Sine me consulitisne mihi?

¹ [Scilicet G meiana]

930

940

950

960

