392 nisTonlA

Non inconsulta commoditate sua.
Sed si quis laicus, non dico laescrat illos,
Sed si, quod dicunt, dicere nolit idem ε 1610
“ Ure, Ure'', exclamant, et vociferantur ad ignem,
Mortemve atrocem, si qua sit, igne magis.
O Sancti, soli qui Sancti vultis haberi,
Commendat vobis saevitiemne Deus?
Non tamen ingenii sunt haec, sed facta timentum
Quae conabantur ne patefacta forent.
In populum laqueos pluerant: ideoque timendum,
Si populus sciret, ne plueret lapides.
Crimina criminibus celantur prima secundis 3
Ultima sed tandem non erit unde tegant. 1620
Nempe Lutherus erit, qui fraudes deteget omnes:
Et Papas feriet fulmine Saxonico.
Ambitio in longos perraro prospicit annos,
Quantumvis praesens utile acuta videt.
Nec sua Philosophi credebant posse refelli
A laicis unquam dogmata docta viris.
His quia temporibus turbabant M oanothelitoe‚
Cum Christi sanctum distraherentque gregem:
Principis injussu tunc primum Papa vocavit,
Ipsius arbitrio, Catholicam Synodum. 1630
Coeperunt reges tunc primum posse putari
Haeretici: et vinctos legibus esse Scholae.
Sec. Legibus esse Scholae subjectos non puto reges:
Subjectos nosti legibus esse Dei.
Pr. Lex divina nihil de nugis continet istis:
Nam lex haec lux est, recta jubendo docens.
Sed doctrinarum tenebras has nec videt ipse
Umbrarum dominus, qui sine luce videt.
Mille voluntates habet unus, dum modo vult hoc,
Deinde aliud: nullam, si nihil optat, habet. 1640
Christus ait clare, “ Sumus unus, Egoque Paterque'’ ε.
Visne voluntates unius esse duas?
Haec provenerunt ab inani philosophia
Temporis illius, quam coluere Patres.
Namque animae lepidam narrabant oeconomiam
Illis temporibus philosophi veteres:

