356 HISTORIA

Copia scripturae fit t respondere jubetur
Qui tenet, et causam verificare suam. 250
Tum scripto rursus petitor respondet, et ille
Qui tenet huic iterum. Denique ter fit idem.
Sc. Nil video hic magni, nec magna laude ferendum.
In qua parte orbis non reperitur idem?
Pr. Sed neque miror ego. Fertur sententia. Nemo
Obloquitur. Praeses judicat, at tacitus.
Namque ut concessum est, scriptum effert Praeses utrumque,
Oollocat in mensam, separat atque manu.
Detractum collare sacrum scripto admovet uni:
Et certus litis terminus ille fuit. 260
J ustitiam tacitam sine tempestate forensi
Miror: quam nunquam vis aliena movet.
So. Hoc recte: sed utrum legissent scripta priusquam
Collare appositum est, noscere difficile est.
Parcere enim tanto cur non potuere labori,
Cum nil referret pars utra justa fuit?
Pr. Tune ita inhumanos potuisti credere lectos
Spectatae fidei, praecipuosque viros?
Se. Non ego inhumanos homines dico, sed iniquos.
Ut quid cuique libet, sic quoque quisque facit. 270
Sed quia non multum refert aequine an iniqui
Hi fuerint, fuerint ut sibi cunque placet.
Sed dic, AEgyptum mos hic venitne ab Hebraeis,
An contra? - Quoniam par fuit his, et eis.
Pr. Nescio. At alterutrum si forte necesse putarem,
AEgypti dixim mos fuit ille prius.
Et maribus pueris praeputia scindere circum,
Author Niliacus, non Abrahamus erat.
Se. Verumne est ergo, quod rerum sola novarum
(Ut vulgo dicunt) Africa mater erat? 280
Pr. Deinde sacerdotum numerus cum crescere coepit,
Doctorumque fuit turba molesta sibi,
Ibat in Assyriam pars magna vocata. Sciendi
Sortem venturam tanta libido fuit.
His multas urbes terrasque dedere colendas
Assyrii. Cura his relligionis erat,

