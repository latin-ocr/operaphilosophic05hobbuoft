372 Hus'romA

Nititur, atque unam constabilire Fidem:
“ Lex'', inquit, “ fiet quicquid statuetis3 et illam
‘⁶ Curabo ne quis transgrediatur ego'’.
Hinc vulgo visum est, in rebus relligionis,
Consensu Regis non opus esse sui. 850
Unus habebatur Princeps quoque de grege Caesar,
Seque suae Synodo subdere visus erat.
thue alii, poterat, si dissensisset ab illa,
Haereticus dici legibus ipse suis.
Non illum Domini sancta depellere coena
Hactenus audebant. Spes, sed inermis, erat.
Hinc quoque praesumptum est conscripta oracula libris
Sacra, sacerdotis solius ore loqui.
Quaeque ad Scripturas spectarat libera sacras,
Ad Patres spectat nunc pavefacta Fides. 860
Lege Dei dupla facta est Ecclesia bicepS,
Lex una est animis, altera corporibus.
Atque duplex homines terrebat poena misellos,
Cognita poena omnes, credita poena pios.
Sec. Magna fuit, fateor, Synodorum prisca potestas:
Atqui res Synodus rara brevisque fuit:
Nec Papae potuit concedere regia jura;
Nec quamvis poterant, id voluisse puto.
Pr. Per quatuor Synodos primas centumque per annos
Per regum inscitiam, per populumque levem, 870
Creverat obscure Papae furtiva potestas:
Donec Romano principe major erat.
Nimirum, piscator erat, piscemque petivit3
Et piscatorum coetus erat Synodus.
Sed pro pisce fuit rerum suprema potestas:
Capturam facilem turbida praebct aqua.
Cuncta fuere prius tenebris turbisque replenda,
Terrarum domini quam potuere capi.
Et partes aliquas sibi vult fortuna relinqui,
Quae summi tacita est actio certa Dei. 880
Sec. Verum quo pacto, de paupere Philosophastro‚
obtinuit terris proximus esse Deo?
Pr. Historiae filum quod nune subtile retexo,
Ostendet breviter perspicueque satis.

