PROP. Vl.
κ--Υ--κ

228 TRACTATUS OPTICUS.

minus lucis B erit immersus in medium densum
quanta est distantia minima inter rectam ED et
sibi parallelam GFL, sive quantitate lineae LM,
tunc cum alter terminus est in superficie ejusdem
medii densi. Ducta igitur recta a puncto E ad
rectam GL, eadem longitudine qua est linea lucis
AB, vel CD, quae sit EF, erit jam EF linea lucis
propagata eousque. Quoniam autem latera radii
exeunt a linea lucis perpendiculariter, ducantur
perpendiculares ad ipsam EF rectae EN, FO, pro-
pagabitur lux inter parallelas EN, FO. Quare
EFNO erit radius refractus, et cadet necessario
latus EN inter EI et perpendicularem ad planum,
quae est ΕΚ, et latus FO inter BD productam et
perpendicularem ad idem planum sibi contermi-
nam. Jam si pro latitudine AB sumamus latitu-
dinem radii minorem quavis magnitudine data, de-
monstratio haec eadem existens applicabitur lineae
EN, ut EN sit ipse radius refractus versus perpen-
dicularem EK. Quare radius e medio raro, etc.
Quod erat probandum.

PROPOSITIO VII.

Radius e medio denso incidens oblique in medium
rarius, cnjus superficies est plana, refringitur
in partes aversas a perpendiculo.

Sit ΕΙ) in superficie plana medii rarioris, ita ut
quod est supra ED sit medium densius, quod infra
rarius. Sitque in medio denso linea lucis, puta
solis diametrum, AB: a qua exeat radius cujus
latera ΑΕ, BD sint ad AB perpendicularis„ et ad
planum ED obliqua. Propagato igitur altero lucis
termino ad planum ED in puncto D, alter terminus
non propagabitur simul ad planum in puncto E,

