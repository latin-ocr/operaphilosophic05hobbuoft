94 PRAEFATlo.

Admirabar ego propositiones Hobbesii tot et tam dif-
ficiles: magis autem pertinaciam ejus, quod contra geo-
metrarum hujus seculi aestum& atque etiam aliquando
contra Euclidem et interpretes ejus, id est ipsos geo-
metriae patres, contendere non desineret. Ex altera
parte, non minus admirabar (cum multis aliis) ejusdem
in doctrinarum generibus aliis tum rationum vim, tum
dictionis perspicuitatem. Cogitavi ergo fieri posse, ut
viderit ille in principiis receptis aliquid minus accura-
tum quam opportuit, quodque aliorum fugerat diligen-
tiam. Itaque cum ipsius tum Wallisii demonstrationes
quantum possem decrevi diligenter legere et perpendere.
Legi, examinavi, judicavi, et judicium publico: ipse
libens aliorum omnium qui mathematicae studio delec-
tantur, judicium subiturus.

MANIFESTA.

1. Unum est ens, sive res quaecunque, vera vel ficta,
quatenus comparatur cum pluribus, vel cum numero re-
rum. Dicitur quoque, licet improprie, unitas.

11. Numerus est plura una, sive plures unitates. Sic
numerum definivit Euclides: nec, si non ita definisset,
aliter definiendus erat.

Pueri autem haec non docentur, quia doctrinae de de-
finitionibus nondum sunt capaces: sed pro uno habent
characterem ipsum, nempe hunc, l ; pro duobus hunc,
2; et sic deinceps. Attamen sic quoque numeros le-
gere, addere, substrahere, multiplicare, et dividere, non
judicio sed memoria satis celeriter discunt: et postea,
crescente cum aetate rerum cognitione, quoties opus est

¹* Sic edit. 1672. Quaere‚fastum ,9 Vide De Principiis et Ratioci-
natione Gcometrarum. Vol. iv.

