346 PRAEFA'rio.

“ nostra damnamus: et mordentes invicem, jam absumpti sumus
“ ab invicem”.—Et ipsemet Constantinus quam dissentiens fuit
a sacris hujus temporis rixis, et quam aegre tulit Graeculorum
altercandi ingenium, index sit illa ad Alexandrum etc. epistola
apud Eusebium¹: ubi dolet pro parvis et valde modicis causis,
propter leviculam quaestionem, propter parva et vana sermonum
certamina, inanem verborum strepitum, subtilitates, futilitates,
infantum fatuitates, fratres fratribus committi, et ad necessitatem
blasphemiae aut schismatis impelli.

Ad eadem concinit inter Catholicos istius saeculi poetas Aure-
lius Prudentius:

Fidem minutis dissecant ambagibus,
Ut quisque lingua est nequior.

Solvunt ligantque quaestionum vincula
Per syllogismos plectiles.

Vae captiosis sycophantarum strophis!
Vae versipelli astutiae!

Nodos tenaces recta rumpit regula,
Infesta dissertantibus.

Idcirco mundi stulta delegit Deus,
Ut concidant sophisticaff.

Utcunque autem illius saeculi poetae, novum prospicientes cam-
pum, in arenam descendunt fervidi: non jam Laestrygonas Har-
pyasque premunt, aucupantur: sed Monothelitas, Pneumato·
machos, Homuncionistas (nova monstra) haereticos toto Marte
confodiunt.

Et quam avide ubique sectantur aenigmata illa sacra, oidi-
podas agere delectati! Nova mysteriorum segete luxuriantes,
et insolito coeeutientes lumine, mirifico alite aethera petunt.

¹ [De vita Constantini. lib. ii. Eusn- ² [Aurelii Prudentii Ammaous,
ΒΗ Εεοιεε. Hisr. sol. 1570. p. 1557] Hymnus in Infideles. 3343]

