370 HISTORIA

Scripturas verbum qui negat esse Dei,
Consilium Patrum periisset philosophorum,
Resque ignota foret spirituale sorum. 770
Ergo Fidem tenebris visum est involvere densis,
Proque Dei verbo subdere verba sua:
Ut sic, dum reges regeret Scriptura fideles,
Scripturam regerent, ut voluere, Patres.
Primus ad imperium clero fuit hic gradus, unde
Sacra vident placitis subdita Scripta suis.
Sec. Dic mihi, quam causam populi conversio tanti,
Regibus invitis, tam celeremque habuit?
Pr. Imprimis fecit, numeroso cognita teste,
Occiso Domino reddita vita fidem: 780
Tum quod tot Christus miracula fecerat ipse,
Tantaque discipuli tam manifesta sui:
Quodque suam lucem Christi doctrina ferebat
Secum, cogentem simplicitate sua.
Adde quod ad Christum populo veniebat ab omni,
Si cui sacrifici non placuere sui.
Israelitarum sic regnum transtulit olim
Fastus Elidarum junctus avaritiae.
Turba frequens erat haec, et habebat nomina multa
Nobilium, notos divitiisque viros. 790
Traxit et (ut dixi) multos aequatio vitae,
Mensaque communis queis erat una Fides,
Doctis, indoctis, 'fidis simul et simulatis,
Haec paupertatis dulce levamen erat·
Crescentem numerum jam non mirabere: namque
Crevit vera Fides, Hypocrisisque simul.
Denique summus honor doctis fuit in grege Christi:
Maxima Christicolis haec fuit ambitio.
Sed quod non fuerant eadem, at contraria docti,
Principium primum seditionis erat. 800
Sec. Quos doctos narras? Quoniam nec Apostolus ullus,
Discipulusve fuit, quod scio, philosophus.
An quibus ingenium breve erat, sed barba profunda;
Quorum asper sermo, lubrica vita suit3
Et quos ad fraudes damnarat inedia viles,
Re stultos, falso nomine philosophos?

