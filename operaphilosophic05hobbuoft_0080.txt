72 DOCTRINAE WALLlsIANAE DE MOTU

mot>- x. tur*, nonne momentum ejus idem est quod pondus?
Terra autem ponderi nihil aufert, neque ergo mo-
mento ; neque addit, neque quicquam in saxo effi-
cit, praeterquam quod motum ulteriorem tollit.
Quomodo ergo accipienda sunt ambo pro momento?
Nam si terra dicatur momentum habere sursum,
quo momentum deorsum minuat, dicetur quoque
habere in se vim movendi sursum. Quod est ab-
surdum. Quid ergo momento et impedimento
conjunctim tribuendum est, majus quam momento
soli attribuitur Ρ Quod addit, et tanto quantus est
prcepollentis excessus, falsissimum est. Nam se-
queretur inde (ut ad prop. viii. ostensum est) quod
terra conatur sursum bis tanto quantus est conatus
saxi ad centrum terrae.

Demonstrationem ex eo ducit, quod contraria
inter se suut momentum et impedimentum ς causa
ut sit, causa ut non sit: quod est falsum. Contra·
rii enim sunt duo motus ab ejusdem rectae diversis
terminis concurrentes: nam motus et quies non
opponuntur contrarie, sed privative. Quod denique
adjicit postremo loco, constat propositum ex
prop. viii, etiam falsum est: nam octavam illam
manifestissime probavi esse falsam.

Causa falsitatis erat, quod idem esse censuit im-
pedimentum et resistentiam: quanquam ipse defi-
nierat (male) impedimentum esse id quod impedit,
et resistentiam (melius, ex libro meo DE CORPORE,
cap. xv. art. 2. numero 3) potentiam motui contra-
riam. Id quoque minus accurate quam decuit

geometram. Potentia enim actui contraria esse
non potest.

⁴ Sic edit. 1671. Quaere innitatur?

