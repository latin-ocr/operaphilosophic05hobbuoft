ικ ΜΕκεΕΝΝι BALLlSTICAM. 315

de papyro, nive etc„ dicitur. Cumque nulla sit res
quae rebus aliis in aliquo nou sit similis, innumera
nomina res quaepiam habet: ita enim homo nomen
istud hominis commune habet cum aliis hominibus,
deinde patris, corporis, animalis etc. Nomini autem
positivo si particulam negativam adjicias, fit nota
dissimilitudinis seu diversitatis: diciturque nomen
infinitum, ut non-homO, non-album.

Si duo nomina copulentur per verbum, fit propo-
sitio, qua volumus consequenS, seu nomen posteriuS,
eidem rei convenire cui antecedens sive prius nomen
competit. Ut cum dicimus hominem esse animal,
significamus nomen animalis et hominis eidem con- ’
venire, et rem quae vocatur homo vocari quoque
animal: atque adeo propositionem illam esse veram,
cum veritas et falsitas idem esse videantur quod
vera et falsa propositio.

Rursum ex duabus propositionibus junctis, in
quibus unum nomen commune, idemque medium
statuitur inter non communia, fit syllogismus, sive
collectio summas ex ambabus. Ut cum dicimus,
homo est animal, animal est corpus, colligimus
bominem esse corpus: hoc syllogismo notamus no-
men tertium corpus, omnibus rebus convenire,
quibus primum nomen homo competit: similiterque
secundum animal iisdem rebus quibus primum
homo, et tertium corpus iisdem quibus secundum
animal. Et siquidem conveniunt, dicitur syllogis-
mus verus, alias paralogismus.

Ex illorum autem nominum inventione, et pro-
positionibus syllogismos componentibus, pendet
animi processus constans ex innumeris imaginandi
actibus circa res singulares, qui ad linguae discur-

