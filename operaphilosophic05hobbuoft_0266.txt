258 OBJECTIONES

onmcwro aliud sit quam copulatio et concatenatio nominum
, ¹V· , sive appellationum per verbum hoc est? Unde
colligimus ratione nihil omnino de natura rerum,
sed de earum appellationibus: nimirum, utrum co·
pulemus rerum nomina secundum pacta, quae arbi·
trio nostro fecimus circa ipsarum significationes,
vel non. Si hoc sit, sicut esse potest, ratiocinatio
dependebit a nominibus, nomina ab imaginatione, et
imaginatio forte, sicut sentio, ab organorum cor-
poreorum motu: et sic mens nihil aliud erit prae-
terquam motus in partibus quibusdam corporis

organici.
RESPONsio.

Differentiam inter imaginationem et purae mentis
conceptum hic explicui: ut in exemplo enumerans
quaenam sint in cera quae imaginamur, et quaenam
quae sola mente concipimus. Sed et alibi explicui
quo pacto unam et eandem rem, puta pentago-
num, aliter intelligamus et aliter imaginemur. Est
autem in ratiocinatione copulatio, non nominum,
sed rerum nominibus significatarum : mirorque
alicui contrarium venire posse in mentem. Quis
enim dubitat, quin Gallus et Germanus eadem plane
iisdem de rebus possint ratiocinari, cum tamen
verba concipiant plane diversa ἓ Et nunquid philo·
sophus seipsum condemnat, cum loquitur de pactis
quae arbitrio nostro fecimus circa verborum signi-
ficationes? Si enim admittit aliquid verbis sig-
nificari, quare non vult ratiocinationes nostras esse
de hoc aliquid* quod significatur, potius quam de
solis verbis? Ac certe eodem jure quo concludit

³* Sic.

