96 PRAEFAno.

dum et dividendum dicere decem unitates per decem
unitates, et simpliciter decem per decem. Etiam idem
esse decem pedes multiplicare per decem pedes, et sim-
pliciter per decem: quia multiplicatio non mutat spe-
ciem. Praeterea, multiplicari quicquam posse nisi per

numerum, absurdum dictu est.
. vn. Quando numerus multiplicat numerum sibi

aequalem, multiplicans radix, numerus productus qua-
dratus dicitur. Ut quia 3 multiplicans 3 producit 9,
numerus 3 dicitur radix, et numerus 9 dicitur quadratus.
Figuram autem quadratam non efficiunt. Quanquam
enim ita collocari possunt calculi 9 vel 16 etc„ ut ima-
ginem quandam in animo excitent figurae quadratae, non
sunt tamen figura quadrata magis quam 9 vel 16 tem-
pora. Nec minus numerus quadratus est centum solidi
in sacculo constricti, quam super tabulam quadratam
quomodocunque ordinati.

vul. Figura quadrata fit ductu lineae rectae in sibi
aequalem et ad angulos rectos adjacentem. Describit
ergo ductus ille superficiem, id est, quantitatis speciem
novam : et illa superficies ducta in aliam rectam aequa-
lem prioribus et erectam, describit solidum, id est, spe·
ciem quantitatis tertiam et ultimam.

Nam ultra solidum quantitatem nullam cognoscit
geometria. Arithmeticorum enim surdi-solida, qua-
drato-quadrata, quadrato-cubi, cubi-cubi, meri numeri
sunt, figurae non sunt. Magna igitur differentia est in-
ter id quod fit a duarum rectarum in se ductione, et id
quod fit a duorum numerorem in se multiplicatione: ni-
mirum, quanta est inter lineam et superficiem, vel inter
superficiem et solidum. Haec autem specie differunt,
adeo ut alterum eorum nulla multiplicatione ab altero
superari possit: et proinde, ut dicit Euclides, nullam

