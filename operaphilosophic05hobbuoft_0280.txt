OBJECTIO

XIV.
5-—43—-2

272 OBJECTIONES

triangulo viso, vel ex visis ficto. Cum autem semel
rem, unde putamus oriri ideam trianguli, nomine
trianguli appellaverimus, quanquam perit ipsum
triangulum, nomen manet. Eodem modo, si cogi-
tatione nostra semel conceperimus angulos trian-
guli omnes simul aequari duobus rectis, et nomen
hoc alterum dederimus triangulo, habent tres an·
gulos oequales duobus rectis: etsi nullus angulus
existeret in mundo, tamen nomen maneret, et
sempiterna erit veritas propositionis istius, tri-
angulam est habens tres angulos duobus rectis·
(equales. Sed non erit sempiterna natura trian-
guli, si forte omne triangulum periret.

Vera similiter in aeternum erit propositio, Immo
est animal, propter nomina aeterna: sed pereunte
genere humano, non erit amplius natura humana.

Unde constat essentiam, quatenus distinguitur
ab existentia, nihil aliud esse praeter nominum
copulationem per verbum est: ideoque essentia
absque existentia est commentum nostrum. Et
videtur esse ut imago hominis in animo ad homi-
nem, ita esse essentiam ad existentiam : vel ut haec
propositio, Socrates est Ιιοφηο, ad hanc, Socrates
est vel existit, ita Socratis essentia ad ejusdem
existentiam. Jam Socrates est homo, quando
Socrates existit, significat connexionem nominum
tantum: et est sive esse habet sub se imaginem
unitatis rei duobus nominibus nominatae.

RESPONSIO.

Nota est omnibus essentiae ab existentia dis-
tinctio: et quae hic de nominibus aeternis loco
conceptuum sive idearum aeternae veritatis dicun-
tur, jam ante fuerunt satis explosa.

